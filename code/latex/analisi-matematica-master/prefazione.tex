\chapter{Istruzioni per l'uso}
Questo volume nasce dall'esigenza di trascrivere gli appunti dei corsi di Analisi Matematica del corso di laurea triennale in Fisica all'Università degli Studi di Milano, precisamente
\begin{itemize}
\item Analisi Matematica 1, nell'A.A. 2013-2014, tenuto dalla prof.ssa Maura Salvatori;
\item Analisi Matematica 2, nell'A.A. 2013-2014, tenuto dal prof. Marco Vignati;
\item Analisi Matematica 3, nell'A.A. 2014-2015, tenuto dal prof. Bernhard Ruf.
\end{itemize}
Il contenuto dei vari capitoli rispecchia abbastanza fedelmente i programmi d'esame dei corsi, negli anni indicati.
Dico \emph{abbastanza} poich\'e mi sono preso la libertà di aggiungere, spostare e modificare (secondo i miei criteri estetici e di buona comprensione) alcuni argomenti, in particolare nella terza parte; questo dovrebbe influenzare, comunque, solo l'esposizione generale: i teoremi e le relative dimostrazioni spiegate durante le lezioni sono rimasti il più possibile intoccati.
In ogni caso, tutto questo non è niente di ufficiale o di approvato dai professori, per cui --- dato comunque l'impegno a renderlo il più corretto e completo possibile --- non affrontate queste dispense senza un buono spirito critico.

Nonostante la continua opera di rifinitura, questo non sarà mai un lavoro completo: c'è sempre un errore da correggere, un esempio da aggiungere, un argomento interessante da inserire\ldots{} è difficile dunque giungere a un'edizione «definitiva».
Ne approfitto cos\`i per ringraziare tutti coloro che hanno contribuito, in qualsiasi maniera, ad ampliare, correggere e controllare il testo a caccia di errori: il vostro aiuto è fondamentale.

Buona lettura!


\chapter{Istruzioni per l'uso}
Questo volume nasce dall'esigenza di trascrivere gli appunti del corso di Geometria 1 del corso di laurea triennale in Fisica all'Università degli Studi di Milano, tenuto dal professor Marco Rigoli nell'A.A. 2013-2014.
Il contenuto dei vari capitoli rispecchia abbastanza fedelmente il programma d'esame del corso, nell'anno indicato.
In qualche parte il contenuto è diverso da quanto affrontato a lezione non solo per l'ordine della presentazione degli argomenti: ad esempio, quando ho trovato su altri libri o appunti una dimostrazione più semplice o più chiara --- a mio parere, ovviamente --- l'ho sostituita a quella vista in aula; altre volte ho aggiunto argomenti che non sono presenti nel programma.
Avrò cura di segnalare nelle note a piè di pagina queste ``divergenze''.
Dato comunque l'impegno a renderlo il più corretto e completo possibile, questo non è niente di ufficiale o di approvato dai professori, per cui non affrontate queste dispense senza un buono spirito critico.

Negli anni successivi il programma del corso ha subito dei cambiamenti, su tutti un capitolo nuovo sulle forme bilineari.
Queste dispense, purtroppo, non sono al passo con i tempi, e non includono queste novità; non è certo che le conterranno nemmeno in futuro.

Nonostante la continua opera di rifinitura, questo non sarà mai un lavoro completo: c'è sempre un errore da correggere, un esempio da aggiungere, un argomento interessante da inserire\ldots{} è difficile dunque giungere a un'edizione «definitiva».
Ne approfitto cos\`i per ringraziare tutti coloro che hanno contribuito o vorranno contribuire, in qualsiasi maniera, ad ampliare, correggere e controllare il testo a caccia di errori: il vostro aiuto è fondamentale.

Buona lettura!

